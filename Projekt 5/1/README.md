# Część pierwsza
Treść: Napisać program do tworzenia losowej sieci przepływowej między pojedynczym źródłem i pojedynczym ujściem według następującej procedury. Na potrzeby programu wprowadzić warstwy, które idą od źródła
do ujścia. Źródło znajduje się w zerowej warstwie a ujście w warstwie
N + 1. Liczba pośrednich warstw wynosi N i jest parametrem programu (N ≥ 2, a na potrzeby testowania N ≤ 4). Pośrednie warstwy
ponumerowane są od 1 do N. W każdej pośredniej warstwie rozmieścić
losowo od dwóch do N wierzchołków. Połączyć wierzchołki kolejnych
warstw za pomocą łuków skierowanych od warstwy i do warstwy i + 1
(∀i = 0, . . . , N), tak aby z każdego wierzchołka leżącego w warstwie i
wychodził co najmniej jeden łuk i do każdego wierzchołka w warstwie
i + 1 wchodził co najmniej jeden łuk. Do otrzymanego w ten sposób digrafu należy następnie dodać 2N łuków w sposób losowy. Łuki
mają być losowane bez preferencji kierunku, tzn. nie muszą być skierowane zgodnie z warstwami. Należy jednak zwrócić uwagę, żeby nie
dodać łuku już istniejącego i żeby nie dodać łuku wchodzącego do źródła albo wychodzącego z ujścia. Na tak otrzymanym digrafie przypisać
każdemu łukowi liczbę naturalną z zakresu [1, 10] mającą interpretację
przepustowości. Zakodować i narysować otrzymaną sieć.
